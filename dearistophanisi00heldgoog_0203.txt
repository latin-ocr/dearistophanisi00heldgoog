187

philosophiam ipsam, sed τὸν ἥττονα tantum λόγον, quo
possit τοῖσιν δικαίοις ἀντιλέγειν (VS. 1339).

Iam inter rixandum intellexit pater suum ipsissimi filium
prorsus esse depravatum; id autem tribuendum esse vene·
fando illi ἥττονι λόγῳ, en quod hom0, iudicio parum subtili
partem modo rei perspiciens, nondum sentit. Cum specta-
tores filii causam hac in controversia inferiorem habeant,
suspensi animis exspectant quibus artibus se defendat
contra patrem, quem omnium malorum causam ideoque
filio aliquanto ducunt nocentiorem. Quia igitur auditores
perspectum habent, patrem ob prava sua consilia meritas
daturum poenas, eius causam in universum habent debilio-
rem, filii autem iustiorem. Hanc ob rem merito fllium
rogare intellegunt (νει. 1336);

ἑλοῦ δ’ ὁπότερον τοῒν λόγοιν βούλει λέγειν.

Si autem filius unice uteretur argumentatione, quae
revera τοῦ ἥττονος λόγου instar a spectatoribus haberetur,
fortasse patri falsis argumentis ac specie poterat persua·
dere se merito sumpsisse poenas, auditoribus autem non
satisfaceret, quia persuasissimum non haberent rustico in
posterum prorsus oculos esse apertos filiumque patrem
dedocuisse prava eius studia.

Ad filii de Simonide, Aeschy10, Euripide iudicium quod
attinet, minime nobis licebit statuere poetam Socraticorum
referre voluisse persuasionem, tamquam stultissimam. An
credis philosophum bene moratum umquam, Aeschylum
ψόφου πλέων, ἀξύστατον, στόμφακα, κρημνοποιόν vocando, se
Musis non initiatum esse audacter prae se tulisse? Fieri
potest ut poeta tali philosophorum iudicio suis versibus
sese voluerit opponere. Attamen meminisse oportet, poetam
filium repraesentare debuisse tamquam τοῦ ἥττονος λόγου
prorsus gnarum, τοῖσιν δικαίοις ἀντιλέγειν δυνάμενον. Quid
mirum filium ἄμουσον ad ea, quae in novis fabulis insunt

