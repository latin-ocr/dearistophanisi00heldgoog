173

mundum sursum deorsum versum libenter Aristophanes pro
sua procacitate spectatoribus ostendit, eosque adducit ut
ad ipsorum societatisque vitia attendant animum. Omnium
harum fraudium errorumque Sophistas vel Socraticos auc-
tores esse ne. in mentem quidem venire ulli spectatori
potest. Est Strepsiades, qui inprimis ob propriam stul-
titiam nequitiamque ridetur, sua ipsius persona totius
populi quodammodo praebens imaginem.

Didiceratne revera Phidippides illam de ’ἕνῃ τε καὶ νέᾳ
doctrinam a Socrate? Credit pater nimirum, qui nondum
suo errore est liberatus. Creduntne spectatores? Habentne
sibi persuasum talem vocabulorum (ἕνη τε καὶ νέα explica-
tionem, cuius absurditatem ipsi statim intellegunt, revera
ex intima philosophorum provenire persuasione, aut — si
mavis - tali argumentationis exemplo totum philosophiae
studium cognosci posse? Fieri non potest. Sciunt enim
et Socratem et Chorum et filium id agere, ut rusticus prava
sua consilia supplicio expiet, sciunt filii explicationem.
nihil aliud spectare nisi ut magis etiam illaqueetur pater.
Facete esse inventum, quod perhibet filius, intellegunt;
aequum sore si daretur litigantibus tempus rei componen-
dae gratia, sentiunt. Nil autem ad rem pertinet, utrum
sibi fingant Socratem forte fortuna eam doctrinam falsam
paulo ante filio insusurrasse an ipsius filii festivissimum
esse mendacium opinentur. Ad explicationis consilium
unice attendunt spectatores. Philosophiam ipsam eo for-
tasse paululum perstringi, quod Phidippides fingitur a
Socrate eam disputandi rationem didicisse, en quod minus
tangit spectatoreS, qui non ridere solent res personasve,
quae merito occaecatum aliquem maiore etiam errore
implicare student, sed illaqueatum ipsum.

Summa laetitia exsultans canere coepit pater carmen,
in quo se ipsum ob propriam sapientiam filiique doctrinam

