162

lentum ea sapientia uti velle ad creditores periurio
fallendOS, eamque sibi filioque cupere reservare (vs. 824),
spectatores iam intellegunt -3 asseverat deinde pater,

omnem humanam sapientiam a philosophis disci posse, .

(840 sq.), quin etiam ὡς ἀμαθὴς εἶ καὶ παχύς (842). Lepide
hisce postremis verbis alludit poeta cum ad Socraticum
illud γνῶθι σεαυτόν, tum ad rustici ipsius experientiam,
quam, ut mox apparebit, celare filium non cupit pater. Se
multa didicisse utilia (847 sqq.) probare conatur, exemplo
usus vocis ἀλεκτρύαινας se autem ὑπὸ πλήθους ἐτῶν omnium
continuo esse oblitum confitetur, quare filium precatur ut
sibi obtemperet, quemadmodum olim se filio balbutienti
praebuerit obsequentem. Licet gravetur filius se tradere
disciplinae, tamen morem gerere parat et quasi prae-eaque
mali verba eloquitur, quae pessimi ominis a spectatoribus
habentur, a rustico autem prae gaudio exsultante ne animad-
verti quidem videntur: „te huius rei poenitebit’' (vs, 865).

Socratem, non tam bene de filio reluctante magistroque
male precante (870) sperantem, hortatur StrepsiadeS, ne
sit sollicitus: filiumque esse θυμόσοφον φύσει exemplis
probat. Postremum facere non potest, quin denuo magis-
trum commonefaciat, quid institutionis expetitae (minime-
que a philosopho oblatae) sit consilium, sc. ut illas addis-
cat filius ratiocinationeS, meliorem, quae dicitur, et peiorem,
si minus ambaS, tamen utique iniustam illam; Socratemque
discedentem adeo voce sequitur, quasi furore correptus
ideoque movens cachinnos (VS. 887):

τοῦτό νυν μέμνησ’, ὅπως
πρὸς πάντα τὰ δίκαι’ ἀντιλέγειν δυνήσεται.

(Cf. quae diximus de iterationibus c. III, ἓ 4, p. 156 sq.).

Sic perstare videmus Strepsiadem in suo consili0, licet
tot difficultates deceptionesque 'obstare iam sit expertus
Quo pacto nunc philosophum se gerentem facit poeta?

 

