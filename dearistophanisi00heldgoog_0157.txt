141

tionibus adduci posse arbitror, ut omnem rerum divinarum
amittant sensum.

Postremo est animadvertendum Chorum in cantilenis
supra relatis iam absque omni dissimulatione veram suam
bonamque indolem spectatoribus ostendere. Annotat
Kockius ad vs. 275: „Der Chor zeigt in diesen Gesangen
nichts von dem windigen Atheismus der Sophisten,” et
ad vs. 564: „Dieser Chorgesang (auch 595-606) weiss
nichts von der Enttbronung der Olympischen Gotter.” Quid ,
mirum: absente Strepsiade, iam nil opus est absurdarum
de Iove opinionum, quae vs. 367 sq. rustico a Socrate
sunt impositae, facere mentionem.

ἓ 3. Chori epirrhema (vs. 575-594) et antepirrhema
(607 -626), trochaico metro conscripta, festivissimas in
spectatores perhibent incusationeS, post poetae ips-ius vitu·
perationes, paululum acerbaS, non mediocriter ludicras,
„Palam vos’' —- sic fere eos alloquuntur Nubes — „incu-
samus3 iniuriis enim a vobis afficimur. Nam licet prae
omnibus diis vestrae quam maxime prosimus urbi vosque
custodiamus ipsos, tamen nobis solis ex deorum omnium
nurnero neque sacrificatiS, neque libatis.'' En denuo repug-
nantia inter ea, quae de Nubibus contendit SocrateS, utpote
divino honore dignis et revera cultis„ atque ea, quae ipse
Chorus queritur. Est nobis documento poetam fldem
habuisse spectatorum intellegentiae prudentiaeque, ut scili-
cet Socratem quidvis Strepsiadi probare potuisse perspice-
rent. Pergit Chorus explanare, qua in re civitati prodesse
soleat: „si expeditio aliqua decernitur μηδενὶ ξὺν νῷ, tunc
tonamus aut stillamus (ψακάζομεν). Cum autem τὸν θεοῖσιν
ἐχθρὸν βυρσοδέψην Παφλαγόνα elegeretis στρατηγόν, frontem
contraximus indignabundaeque ut tonitrus cum fulmine
erumperet curavimus. Luna tunc tantopere est stomachata,

