22

linguae stomachoque reddat minus acerba, haustuque faciliora.
Sic egregie ac ingeniose — attamen lectori fortasse primo
obtutu inepte atque absurde — duas res prorsus inter sese
oppositas in Aristophaneis comoediis invenimus consociatas:
dico —— quae iam significavimus —- studium rei publicae
commodis favendi et voluntatem sinyulorwm libertatis blan·
diendi inclinationibuS, eo consilio coniuncta ut et maximo
gaudio spectatores afficiantur et ipse hilaris auditorum animi
affectus praebeat occasionem gravia asperaque impune dicendi.

Dolendum autem est ipsam hilaritatem, quam semper
movere conatur noster, prohibere, quominus adhortationes
vituperationesque alte descendant in auditorum animum in
eoque diu haereant, exceptis fortasse ipsis privatis qui ludi-
brio habiti sint, modo nondum omni honesti careant sensu.
Risus enim atque cachinni serias animi impressiones solent
oblitterare vel potius seriis reputationibus animum reddunt
minus aptum. Quin etiam —— si attendimus ad poetae
ipsius consilium —- statuendum videtur cavillatorem nos-
trum, si interdum suum esse revera putat ut seriis cogi-
tationibus aliquam fabulae personam faciat indulgentem,
id studere, ut statim absurdissimis facetiis omnes repu-
tationes severas omnesque offensiones animo auditorum
detergeat locumque det ἀσβέστῳ γέλῳ. Serius esse non posse,
saltem non velle, videtur comicus noster, licet nonnumquam
sibi sumat ut pergravia dicat. RidenS, quae efficere possent
comoediae suae, quasi disicere atque'diruere amat, ne cessent
risus atque cachinni, quibus ‘saepenumero ei posthabenda
videntur reipublicae commoda honestatisque rationes (cf. p. 13
et quae postea huius rei se offerent exempla 1). Hisce obser-
vationibus quodammodo refutantur, si quid video, Piersoni
aliorum quas rettulimus opiniones„

 

1) Quae Kockius in fine Ranarum (ve. 143'·—1441 et 1452—1453)
emblemata 0330 censet, nos dictam ob causam cupimus servare.

 

