145

simulatumque erga Respirationem Chaos Aera animi pii
sensum (vide Part. II, c. I, p. 723 et p. 116 notam).

Nondum de institutione sua desperans negotiumque
minime intermittendum esse ratuS, dicit Socrates (νε.
631 sqq.):

ὅμως γε μὴν
αὐτὸν καλῶ θύραζε δευρὶ πρὸς τὸ φῶς.

Ad meditaculum conversus vocat Strepsiadem rogatque
ut grabatum secum afferat. Audacter ac libere ex sua
indole exclamat rusticus ignavus:

ἀλλ’ οὐκ ἐῶσι’ μ’ ἐξενεγκεῖν οἱ κόρεις.

Est ipsa observationis absurditas, quae iocum reddit
innocuum. Rusticus enim quidquid in buccam venit —-
, et nimis audacia et prorsus salsa — libere eloqui solet.
Ne ab eo exspectaveris aliquid urbanitatis. Eiusmodi de
κόρεσι facetias admodum placuisse tenero popello, quis
non intellegit? Poetam libenter hac in re caveae summae
voluisse gratificari, ex eo apparet, quod postea plus quam
triginta versus (VS. 694 ·727) iis consecrare sua arte non
indignum putavit. Aristophanem talibus iocis unice Socra-
ticos voluisse perstringere, mihi persuadere non possum.
Flagitat talia plebecula, cuius adeo favorem captare est
comicorum.

Philosophus ad ea, quae dixit Strepsiades (vs, 634), non
attendenS, iubet:

ἀνύσας τι κατάθου καὶ πρόσεχε τὸν νοῦν.
’ Deponit rusticus τὸν ἀσκάντην, dum dicit: ἰδού, ea voce
significans se magistri desiderio satisfecisse.

ἓ 2. Ad προπαιδείας specimen (vs. 636—692) quod attinet,
persuasissimum mihi habeo inanem laborem inire, quicum-

que disquirere conetur, num poeta impugnandae philoso-

phiae causa Socratem certas disciplinas docentem fecerit,
10

