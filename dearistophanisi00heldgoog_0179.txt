163

Submittitne se Socrates rustici desiderio? Edocetne revera
filium τὸν ἥττω Myon? Minime gentium; parcitur a poeta
magistro probo. Curandum sane erat, ne hoc quoque loco
agricola falsa sua de philosophia opinione a Socrate levare-
tur, quia rustici error totius fabulae est fundamentum. 1)
Eam ob causam disciplina et institutione Socratem filio
patrique oculos aperire non sinit poeta; 'nec magis autem
facit Socratem, quem intactum cupit relinquere, docentem
τὸν ἥττω λόγον. Quid tandem invenit ut utriusque rei
habeatur ratio? Ingeniosissime filium auditorem fecit dis—
putationis, duos inter oratores habitae, quorum alter defen·
dit probam, alter pravam vivendi rationem. Quid porro?
Quemnam exitum habere debebat illa disputatio? Si vin-
ceret ὁ Δίκαιος ideoque filii favorem sibi compararet, ad
irritum redigeretur patris prava cupientis spes consilium-
que, actumque esset de eius errore, deque totius fabulae
proposito, patris spectante paenitentiam. Curavit igitur
poeta, ut vinceret ὁ ’Ἀδικος (vide Part. I, o. Ι ἓ 5, pag. 38).

Alias esse causas, cur in comoedia nostra iure vincentem
fecerit τὸν ”Αδικον, iam supra ostendimus (cf. Part. I,
cap. I, ἓ 1, 2, 4, p. Ξῖ sqq.)

Socrati parcere voluisse poetam, etiam ex eo apparet,
quod disputationi philosophus non interest. (ἐγὼ δ’ ἄπειμι,
vs. 887).

ἓ 2. Post utriusque Λόγου disputationem Socrates se
eundem praebet placidum moderatumque magistrum atque
antea. Quantum distant huiusce verba a Dissoluti oratione
actuosa seditiosaque, quae rusticum, quem una cum filio

1) Ut poeta, cui maxime cordi erat, ut intellegereturfabulae
consilium, rerum summam etiam atque etiam a rustico fecit com-
memorantem repetentemque, sic nobis speramus fore ut nemo
vertat vitio, nos semper eandem tundere incudem.

