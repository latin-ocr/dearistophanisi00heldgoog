Du NUB‘IUM FAsstJ-LA.

mmwn

PARS PRIOR.

De utriusque Λόγου certamine (vs. 889—1105).

 

CAPUT 1.

 

Cur poeta Improbum fecerit vincentem.

ἓ 1. Fac aliquem ex insita nativaque indole iustitiae
sinceritatis probitatis quam maxime esse studiosum, eun-
dem autem in societate atque vita communi propter illud
ipsum aequitatis studium saepe multa expertum esse
acerba, — quis non sentit talem virum iustum probumque
interdum facile posse adduci, ut secum reputet, num forte
sua sibi indoles sit perniciosa, iniusto enim improboque
coepta prosperius succedere solere quam iust0, utque defen-
dere instituat — sit animi causa —- sententias quales Glauco
in Platonis Republica (ΙΙ. 3 sqq.) defendendas suscepit:

οὐδεὶς ἑκὼν δίκαιος ἀλλ’ ἀναγκαζόμενος. λυσιτελεῖν γὰρ
δὴ οἴει-αι πᾶς ἀνὴρ πολὺ μᾶλλον ἰδίᾳ τὴν ἀδικίαν τῆς δικαιοσύνης.

Sunt revera quibus ipsorum privata commoda magis sint
curae quam et aliorum civium singulorum et civitatis socie·
tatisque salus; talium sane est rogare: „Utrum mihi magis
est cordi, propria an aliorum felicitas? Nonne verecundia
modestiaque, civitatis ergo culta, me multis solet privare
oblectationibus voluptatibusque? Quis me cogere poterit
ut sim iustus erga aliOS, iniustus autem in me ipsum ?’'

