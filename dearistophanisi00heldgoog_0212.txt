· 196

ἀεροβατῶ καὶ περιφρονῶ τὸν ἣλιον]

Ridicula haecce omnia esse, quis non sentit. Optimo
iure Socraticos se ulcisci persuasum sibi habet agricola
utpote ab iis misere deceptus. Quia spectatores non eiusdem
sunt opinionis atque vesanus noster, facile rustici damno
cachinnis indulgent. A Socrate poetae comico gratia est
habenda, quod spectatores de ἥττονι illo λόγῳ docuit meliora.

En fabulae exitum et apte deductum a rustici indole,
implacabili iam odio sapientem fallacem persequentis, et
optime concinens cum philosophi dignitate, nil amplius in
agricolam agentis ideoque non deflectentis a praeclaro illo:
τὸ ἀδικεῖν τοῦ ἀδικεῖσθαι κάκιον (Plato Gorg. 473 A).

Si poeta fabulam ita disposuisset, ut in eius fine Strep-
siadoS, meliora doctuS, cum Socrate rediret in gratiam,
fabulae exitum reddidisset languidum frigidumque (cf. quae

’ Lessingius dixit de comoediarum exitu, Hamb. Dramat.

XCIX p. 581 edit. Schroter u. Thiele). Quae autem pugna
inter Socratem et Strepsiadem eo intercedit, quod huic,
minime honorificae de philosophis opinioni indulgenti,
Socrates merito egregie imponit, eam post τὴν quae dicitur
καταστροφὴν non videmus compositam vel diiudicatam, sed
in eum modum continuatam, ut rusticum usque ad fabulae
finem quarn acerrime cum philosophis cernamus conten-
dentem. Itaque poeta,'ex amborum adversariorum moribus
ac indole deducens finem, effecit ut extrema fabula non
minus quam media spectatorum caperet animos,

