81

assueverint, fleri possit. Cur id curaverit poet-,ag continuo
post apparet. Quae enim a Strepsiade dicuntur, quasi uno
ictu propellunt elatum atque sublimem illum affectum, a
Choro provocatum, moventque humillimos animi sensus.
Ecce vis comica: quaerit ubique suas oppositiones animi
motus sublimes per unum verbum humile sordidumve
detergere conatur cachinnorum causa. 1) Num ex talibus
iocis apparet, comicum poetam excelsa, sublimia despicere,
eum numquam altis divinisque animi motibus indulgere?‘
Minime3 divina ipsa saepenumero intacta relinquuntur. Si
quid est quod offendat, in eo positum esse dixerim quod
ita cum turpibus honesta, cum improbis pia, divinaque cum
humanis temere permisceantur. Attamen ipsa rerum natura
hac in re comicorum est magistra. Quam facile in vita
cotidiana divinus aliquis sensus disturbatur humili quodam
affectu, dum res divinae ipsae intemeratae manent.

Ad Socratem quod pertinet, vitio Aristophani possis
vertere, quod philosopho probo opposuit rusticissimum‚
prava de philosophia opinione obstrictum. Debemus autem
huic oppositioni magnam facetiarum copiam, quae nos doce-
ant, quo pacto unusquisque philosophus vel sapiens invitus
in errores ducere soleat vulgus profanum.

 

1) Ob huiusmodi rerum excelsarum atque profanarum oppositio-
nes comoediae Aristophaneae comparari possunt cum fabulis hodier-
niS, quae „Operettes” vocantur, omnia iocose sine ulla acerbitate

tractantibus.

