45

sed tantum pertinet ad rationem vivendi, quam Iniustus
defendendam suscepit. Agitur enim in nostro certamine de
vivendi ratione in universum. Quaestio illa de balneis calidis
eo consilio a poeta cst instituta, ut Iniustus habeat
occasionem argute atque captiose, sed satis innocenter
demonstrandi, cur lavacra calida sint laudanda. Postquam
dixit Probus balnea calida esse perniciosa, quia homines
effeminent atque emolliant (vs, 1046) —- quod argumentum
magnam habere auctoritatem, nemo negabit — Dissolutus
sic refutare studet Probum: „Hercules fortis erat,
nonne? iam vero balnea Ἡράκλεια sunt calida!'' Hac
argumentationis specie Dissolutus‚ victoria elatuS, putat
Probum obturbatum (1047). Vis comica et in hac ipsa
oppositione est posita, sc. inter nullius pretii refutationem
et oratoris fiduciam, et in eo, quod gravissimam quaestio·
nem talibus argutiis solutam putat Iniustus. Auditor-es
autem tali altercatione de quaestione ipsa doctiores non
sunt facti. Nihil aliud nisi risus movere voluisse
poetam ex eo apparet, quod et Probum nil de balneis

amplius contradicentem facit et Probi argumentum (vs. -

1046) non post, sed ante Dissoluti facete dicta est positum,
quo fit ut auditores ad eius vim iam minus attendant,
quippe cachinnis dediti.

Cum talibus artis dialecticae captionibus conferendae
sunt argutiae illae sophistarum innocuae, quas Plato refert
in EuthydemO. Merae sunt nugae, quae nihil habent peri·
culi. An operae pretium esse ducas serio attendere ad inep-
tam insanamque defensionem huiusmodi thesium: Socrates
patrem non habet. Canis est pater tuus (etenim pater
est et tuus); si verberas canem, verberas patrem tuum.
Vestimenta videre possunt. Simul loqui et tacere possumus.
Iovem vendere tibi licebit (Plat. Euthyd. 298, 299 A, 300
Α., Β, 302 Ε).

