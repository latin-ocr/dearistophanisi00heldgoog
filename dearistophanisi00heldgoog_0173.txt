157

histrionum certe est sententiam gravissimam, in qua fere
totum fabulae argumentum ac summa versatur, cum
vi quadam lente pronuntiare. Etiam nunc idcirco solent,
cum traditur fabula perdiscenda histrionibuS, sententias
primarias linea subnotare, ne histrio leviter atque raptim
quasi minoris momenti eas recitans neglegentia sua prohi-
beat, quominus spectatores totum intellegant argumentum
ac mente comprehendant. Et histrionem et scriptorem
meminisse oportet, quam propensa sit multitudo ad scaenas
singulas observandas, cum, de summa parum curiosa, totius
fabulae filum ac nodum quaerere omittat. Hac in re
quoque Aristophanem se praebere rerum scaenicarum
peritissimum, nemo negabit. Duplicis autem recensionis
investigatores ad talia solent non attendere. Post Strep-
siadis verba (vs. 116 sqq.):

ἢν οὖν μάθῃς μοι τὸν ἄδικον τοῦτον λόγον,
ἃ νῦν ὀφείλω διὰ σέ, τούτων τῶν χρεῶν

οὐκ ἂν ἀποδοίην οὐδ’ ἂν ὀβολὸν οὐδενί,

gratissimae nobis sunt iterationes (cf. etiam vs. 239 sqq.).
Talibus poeta et multitudini prodest, qui intellegere
argumentum cupit, et sibi ipsi, qui intellegi studet.
Praeterea Strepsiadis pertinaciam illis sententiis repetitis
quam luculentissime ostendit poeta. (Cf. de vss. 329 sq.
p. 120 sq.).

Sed redeamus unde aberravimus. Concederemus Socra-
tem a poeta perstringi iniuriaque affici, si post Strepsiadis
verba (vs, 738 sq.) philosophus ipse rusti00, non nimis
diligenter probitatem curanti, auctor esset, ut falleret
creditores. Nil tale autem occurrit: poeta hic quoque
Socratem intactum relinquit. Omnino non pollicetur philo-
sophus fore sua ope ut voti improbi compos fiat rusticus
sed neglectis fere Strepsiadis verbis ita iubet: ἴθι νυνί

