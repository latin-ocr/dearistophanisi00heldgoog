126

λέγε νυν ἡμῖν, ὅ τί σοι δρῶμεν, θαρρῶν, ὡς οὐκ ἀτυχήσεις.
Lepidissime tum rusticUS, quod iam spectatoribus est
notum, hisce denuo exprimit verbis (vs. 429 sq.):
ὦ δέσποιναι, δέομαι τοίνυν ὑμῶν τουτὶ πάνυ μικρόν,
τῶν “Ελλήνων εἶναι’ με λέγειν ἑκατὸν σταδίοισιν ἄριστον.
Observandum est altercationes digressionesque, quarum
h. l. habemus exempla, idcireo in theatro libenter a poetis
adhiberi, quia moram fabulae progressioni afferendo spec-
tatorum augent animi attentionem.

ξ 12. Iam illue est redeundum, unde aberravimus. Post·
quam rusticus iterum (primum vs. 315, iam vs, 364)
Nubium cantu ἱερῷ καὶ σεμνῷ καὶ τερατώδη mirifice &St
captuS, dicit Socrates (vs. 365):

αὗται γὰρ τοι μόναι εἶσὶ θεαί· τᾶλλα-δὲ πάντ’ ἐστὶ φλύαρος.

Hic versus denuo (cf. vs. 329 sq.) pilae angularis instar
est habendus: eo enim utitur poeta ut cum praecedentibus
coniungat philosophi ministri de dimna Nubium natu-ra
argumentationem. Credebat adbuc Strepsiades Iovem esse
deum optimum, pluviarum, tonitruum, fulminum auctorem,
utque periuri feriantur curantem. Omnes hae opiniones
Strepsiadi adhuc impedimento erant, quominus suae credi·
tores fallendi cupiditati indulgeret. Excutiendae igitur ei
de capite sunt perversae illae notiones omnisque de corde
metus Adducendus enim est ad persuasionem fieri posse
quae ardentissime acerrimeque expetat, sc. ut totius
mundi societatisque fiat eversio, propriae utilitatis liber-
tatisque studii erge. Denuo igitur apparet, Socratem id
agere ut agricola stolidus ipsius errorum quam maxime
fiat ludibrium. Itaque prorsus intactum relinquitur Socratis
ipsius de hisce rebus iudicium; intellegit enim cavea eum
rustico egregie imponere. Non Socrates igitur, sed Strepsi-
ades cavillationis aculeis est propositus Ingeniosissime

 

