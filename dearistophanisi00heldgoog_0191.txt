175

que, minime pares. Porro ex eo, quod creditores sua
vice minime intellegunt, qua re nitatur rustici audacia,
spectatores contra id habent cognitum, efficitur omnia
dicta et responsa facile movere risum ob erroreS, in quos
a rustico vicissim inducuntur creditores. Vincit igitur in
hisce scaenis iniustitia nequitiaque, sed -— qui iniustum se
praebuit post creditores abactos gaudio triumphaturum ne
credideritis. Postquam Amyniam profugientem minis est
prosecutus, domumque intravit, Chorus canere coepit illa
mali ominis verba (vs. 1303):
οἷον τὸ πραγμάτων ἐρᾶν φλαύρων e. q. S.

Rogamus, num spectatoribUS, dum tam variis comicis ·
oppositionibus moventur attentio risusque, tempus sit
relictum, ut cogitent de Socrate eiusque philosophia, ad
quam lector, Socratis amantissimus, unice solet attendere,
praesertim quia inter legendum difficile est semper vim
comicam ipsam satis aestimare.

Utramque scaenam, de qua agimuS, non solum ob varias*
oppositiones caveae placuisse verisimile est, sed etiam
aliam ob causam, ad quam lector fortasse non magis solet
attendere. Volo ipsam iniustitiae audaciaeque victoriam.
Itaque si cui videatur poeta diutius quam par erat mora-
tus esse in depingendo effectu sapientiae illius, ἀκαίρως a
rustico acquisitae, meminerit ille, quaes0, caveam, inprimis
ultimam, admodum delectari, cum in pulpito impudenter
aliquem videt mentiri vel astute ac dolose furari vel occulte
furta ligurrire vel ut hic insolenter negare se pecuniam
mutuam redditurum. Aristophani hoc notissimum fuisse,
probare opus non e1·it; scimus enim omnes, quam saepe
acerbissimam omnium vitiorum μίμησιν spectatoribus obtu-
lerit, non ut irascerentur, sed ut riderent. 1) (Cf. Part. I,

 

1) Facetissimum quoque poetam Franco—gallicum talis vitiorum

