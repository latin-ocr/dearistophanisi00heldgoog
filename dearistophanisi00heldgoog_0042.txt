26

reret omnia in Nubium fabula optime cohaerere, cau-
sasque non adesse, cur concedamus duplicis recensionis
inesse vestigia. Deinde ne cui nimis arida videretur nostra
de facetiis disputatio - dixit enim Caesar (cf. Cic. de Orat.
II, 217): „Omni de re facetius puto posse quam· de ipsis
facetiis disputari” — scaenas facetiasque singulas enarrare
libuit iisque observationes nostras annectere. Quodsi quis
iudicet nos interdum ad nimis fusam prolixamque disputandi
rationem esse delapsos, is recordetur quaeso nulli rei magis
nos dedisse operam quam ut lectoribus persuaderemus nullum
dictum nullamque facetiam, quae ab adversariis adhiberi
possit ad nostram argumentationem refutandam, temere a .
nobis esse neglectam. Quantum enim fieri poterat ubique
sine ira in Aristophanem sine studio erga Socratem materiem
propositam volui tractare, horum Baueri verborum memor:

„Es giebt keine wahre objective Kritik, ohne dass man
sich gegen das Resultat mehr oder minder indifferent ver-
halt und alle subjectiven Beziehungen zu dem ObJect der
Kritik so viel moglich von sich ablost'’ (F. C. Bauer, Krit.
Unters. ii. die kanonischen Evangelien p. 72).

Hoc autem tenendum: nullum praeter Socratem a poeta
irrideri hucusque apud plerosque viros doctos constitit, -
nos contra ad Strepsiadis praesertim errores et nugas volui·
mus attendere, licet minime nos fugiat saepe Aristophanem,
quod comici est ius ac munus, in Socratem quoque specta·
torum concitasse risus. Duo praecipue sunt ad quae semper
attendere in animo est: saepissime poeta philosophum
intactum praetermittit, ubi interpretes male Socratem vexari
voluerunt; deinde rustici stultitia ab initio usque ad fabulae
exitum attentionem nostram -· pariter atque olim opinor spec-
tatorum Atheniensium - prorsus a Socratis avocat persona.

— --—-———·-..-

 

