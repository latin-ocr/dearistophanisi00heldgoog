50

caecitatem nimiam collocare fiduciam solebat in oratorum
ducumque integritate? Haec populi indoles sane quam
maxime Sophistarum disciplinae erat idonea. Valent hac
in re quae dixit Molierus, poeta comicus, de sui temporis
populi erga sacerdotes credulitate:

Nos pretres ne sont pas ce qu’un vain peuple pense,
Notre credulite fait toute leur science3

sic et sacerdotes et populum ipsum perstringens Inve-
niebant Sophistae ubique aures auditorum avidaS, animum
apertum, libenter philosophorum praecepta accipientem, non
cognitionis et scientiae ipsius cupiditate ductum, sed liber·
tatis propriae studio. Quae enim antea necessaria, legum
hominumve auctoritate incommutabilia habebantur, propter
novam istam sophistarum doctrinam considerabantur ut
forte fortuna oblata vel ex arbitrio orta. Poeta noster et
in Equitibus et in Nubibus populo inconsiderate, a pravi·
tate non alieno, aperire oculos in animo habuit, nusquam
autem ex nostra fabula apparet eum philosophiam odisse,
ut hucusque permulti viri docti putasse videntur (cf. e. gr.
Teuffelii sententia, p. 42 nota). De hac re postea accuratius
videbimus Hic tantum animadvertere libet, nostram opinio·
nem statim iis confirmari verbis quae vs. 1080 leguntur:
εἶτ’ εἷς τὸν Δί’ Ξπᾶνενεγκεῑυ sqq. (refer culpam peccatorum
tuorum in Iovem). Voluitne poeta hocce additamento sig-
nificare, philosophos omnia sua vitia peccataque ita solere
excusare atque defendere? De talibus διαλέγεσθαι ama-
bant philosophi, et eiusmodi disputationis comicam imagi-
nem nobis praebet poeta (vide c. III, ἓ 10). An credendum
putaveris umquam exstitisse philosophum, qui serio furta
et scelera defendere atque civibus suis probare studuerit?
Qui comicus talia in pulpito dicentem facil¹ histrionem ali-
quem, maioris mali auctor esse potest quam ipse philoso-
phus, qui, διαλεγόμενος περὶ δικαιοσύνης atque animi causa

 

