 

185

illius τοῦ ἥττονος λόγου absurditatem non animadvertisse,
sic ut cavillatoris esset philosophiae studiosis oculos
aperire, eosque docere meliora - id corte excusari
nullo modo potest! An non paululum verisimilius tibi
videtur poetam tantummodo spectatoribus, si forte Strep-
siadis simillimi essent, in memoriam revocare voluisse
proverbii veritatem: „ab alio exspectes, alteri quod
feceriS,” iisque ostendere absurdarum de philosophicis
studiis exspectationum consequentiam?

Optime fecit poeta quod initio novae scaenae patrem
caveae ostendit ἰοὺ ἰοὺ clamantem lamentantemque. Sic enim
statim spectatorum quam maxime movetur attentio, rerum
rationumque καταστροφήν esse exortam cum intellegunt.
Postquam palluel· rogavit: „ui μιαρέ, τύπτεις τὸν πατέρα ‚·’'
filii apertam ingenuamque professionem: ,,φήμ’, ὦ πάτερ”
caveae admodum placere, facile est intellectu. Etenim licet
ordinis rerum funditus eversi imagines in cogitat-ione dum
existant valde permulcere possint mortalium innatum
libertatis studium, nihilominus iustitiae sensus flagitat, ut
illum ordinem eversum tandem denuo in integrum perspi-
ciant restitutum. Obici potest iustitiae sensui minime con·
gruere, quod a filio pater mulcetur. Attamen pater ipse
auctor fuit ut filius disceret artem, qua rerum ordo funditus
everteretur. Pietatem adeo erga patrem neglegi, en quod
τὴν καταστροφὴν magis etiam patri reddit horrendam.
Minime igitur ingrata spectatoribus est Phidippidis animi
firmitudO, cum asseverationi suae addit (vs. 1331):

καὶ ἀποφανῶ γε, νὴ Δία,
ὡς ἓν δίκῃ σ’ ἔτυπτον.

Quod spectatores iam intellegunt, sc. τὸν ἥττω λόγου
nunc adhiberi in patrem perversum, qui filium coegerit
suum ut artem addisceret decipiendi, — id omnino non

