190

potestate. Illud argumentum, quod optime cadit in patrem
prava cupientem filiumque ad prava incitantem, minime
esse τοῦ ἥττονος λόγου putaveris, dummodo ne filiorum esse
mulcare patres accipias. Tale argumentum difficile esse
refutatu, eo significat poeta, quod patrem nii aliud facit
respondentem quam quae filius ei iam subiecerit: numquam
leye receptum esse, ut pater illud a filio patiatur. Sequitur
altera sanae rationis argumentatio: „legislator homo erat
ut tu et ego; dicendo veteribus persuasit (καὶ λέγων ἔπειθε
τοὺς παλαιούς, vs. 1422).” Qui poeta tali ratiocinatione spec·
tatores curat docendos, ipsum imbutum se praebere dixerim
philosophorum de legibus doctrinis, secumque reputasse
necnon ipsum sensisse, quam graviter atque acerbe saepis·
sime singulorum civium et civitatis commoda, legibus
custodita, inter sese soleant confligere. Facete porro addit
argumentationi filius: „quidni ego nunc legislator existam,
filiis (ἔ) permittens ut patres verberent. Libenter quas
ante legem hancce latam accepimus plagas condonabimuS.”
Deinde animalium veluti gallorum mores commemorat:
,,ψηφίσματα non habent, patres suos ulciscuntur si tempus
hoc poscit” (cf. Avium VS. 757 sq.). ‘Data opera hanc de
bestiis observationem poeta non statim posuit post ve.
1422, ubi sermo est de legislatione, sed in fine argumen-
tationiS, ut patris vanae obiectioni praeberetur ansa: „in
omnibus rebus si imitari cupis gaIIOS, τί δητ’ l οὐκ ἐσθίεις
καὶ τὴν κόπρον καὶ ἐπὶ ξύλου καθεύδεις ,· (VS. 1430 sq.). In
comica nostra altercatione ne exspectaveris nimis seriam
argumentationem, quae uniuscuiusque verbi notionis habeat
rationem. Cum promit pater voces: ἐπειδή.. . ,ἅπαντα
μιμεῖ, detorquet filii verborum sententiam: τί διαφέρουσιν
ἡμῶν ἐκεῖνοι, quae verba minime designant fllium in omni·
bus rebus gallos imitandos esse censere. Recte igitur obser·
vat filius:

