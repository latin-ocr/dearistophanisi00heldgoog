106

dit: ἀεροβατοῦντα, deos contemnentem, pessimum quidque,
rustico optatissimum, suadentem. Haecce stulta rustici de
philosophis opinio a poeta tamquam ridicula spectatoribus
ostenditur. Eam opinionem, effectuum comicorum gratia, in
maius esse auctam ut inde nasceretur quod Italis praeeun-
tibus caricaturam hodie dicere solemus, nemo non videt.

Quo pacto igitur Socrates sese habere debebat erga hanc
rustici minime honorificam opinionem? Nimirum, ut se
non invitum iniuriam illam pati simularet, necesse crat.
Opus enim fuit, ut quam maxime falsa agricolae opinio
confirmaretur. Simulat igitur Socrates se esse, quem
rusticus putat, vel, quod prorsus eodem redit: rustico opi·
nionem falsam non excutit. Id perspiciunt spectatores,
Qui tandem fit, ut spectatores id habeant perspectum?
Primo rustici consilium nimis erat stultum, quam ut per·
fici posse cogitaret· quispiam, deinde quicumque ut rus·
ticus noster ad credendum adduci potest Nubes revera esse
cleas, easque philosophorum fautriceS, necessario habendus
est vesanuS, qui sibi egregie imponi facile patiaturj rusti·
cus igitur eo pervenit stultitiae, ut spectatores se aliquanto
ei praestare credant; tantopere enim in maius aucta est
illa eius stultitia, ut a cavea sapientiore vesaniae instar
habeatur necesse sit.. Hanc ipsam ob causam intellegunt
spectantes Socratem simulare verum esse, quod de eo
opinatur Strepsiades; eam ipsam ob causam fabula nostra
satis innocua habenda est populi oblectatio: stultissimae
rustici observationes movent risum; quod agricola suorum
errorum fit ludibrium, id suaviter afficit spectatores. Dig-
nitatem maiestatemque ipsius philosophiae per se ipsam
nil imminui, si ei opponis vesani alicuius opinioneS, quis
non sentit? Minime necessarium, nedum stultum erat
spectatores disertis verbis docere, Socratem non serio cum
rustico confabulari. Tollis enirn omnem facetiam, si,

 

